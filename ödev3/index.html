<html lang="tr">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Köstebek Pasta Tarifi</title>
</head>
<body>
    <h1>Köstebek Pasta</h1>
    <p>Köstebek pasta sevimli görüntüsüyle gönlümüze ve midemize taht kurarken bu mini köstebek pastalar olayı bambaşka bir boyuta taşıyorlar. Porsiyonluk olması servis kolaylığı sağlarken, içindeki krem şanti dolgusu ve arasındaki muzla adeta zirveye oynuyor.</p>

    
        <h3>Mini Köstebek Pasta Tarifi İçin Malzemeler</h3>
        <ul>
            <li><b>3 adet</b> yumurta</li>
            <li><b>1 su bardağı </b>toz şeker</li>
            <li><b>1/2 çay bardağı </b>süt</li>
            <li><b>1/2 çay bardağı </b>sıvı yağ</li>
            <li><b>2 tepeleme kaşığı </b>kakao</li>
            <li><b>1 paket </b>kabartma tozu</li>
            <li><b>1 paket </b>vanilya</li>
            <li><b>1,5 su bardağı </b>un</li>
        </ul>
        <h4>İçi için: </h4>
        <ul>
            <li><b>2 paket </b>krem şanti</li>
            <li><b>1.5 su bardağı </b>soğuk süt</li>
            <li><b>2 adet </b>muz</li>
        </ul>
    
        <h3>Mini Köstebek Pasta Tarifi Nasıl Yapılır?</h3>
        <ol>
            <li>
                İç dolgusu için krem şantiyi hazırlayın. 1,5 su bardağı soğuk süt ile 2 paket krem şantiyi bir mikser yardımıyla iyice çırpın. Hazırladığınız krem şantiyi soğuması için dolaba kaldırın.
            </li> 
            <br>
            <li>
                Kek için; yumurta ve şekeri mikser yardımıyla 5 dakika boyunca çırpın. Ardından gerekli olan diğer malzemeleri ekleyin ve güzelce karıştırın. Kek hamurunuz hazır.
            </li>
            <br>
            <li>
                Dikdörtgen bir fırın tepsisinin dibine yağlı kağıt serin ve üstüne hazırladığınız kek karışımını dökün. Önceden ısıtılmış 180 derece fırında yaklaşık 20 dakika pişirin.
            </li>
            <br>
            <li>
                Kek piştikten sonra fırından alın ve ılıklaşmasını bekleyin. Yuvarlak bir kesme kalıbıyla kekinizi yuvarlak yuvarlak kesin.
            </li>
            <br>
            <li>
                Kalan kek parçalarını iyice soğumaları için bir kenara alın.
            </li>
            <br>
            <li>
                Krem şantiyi bir sıkma torbasına alın ve yuvarlak kestiğiniz her bir kek parçasının üstüne bir miktar sıkın.
            </li>
            <br>
            <li>
                Muzları yuvarlak yuvarlak dilimleyin ve üstlerine yerleştirin
            </li>
            <br>
            <li>
                Muzların üstüne tekrar bir tepe oluşturacak şekilde krem şantiyi sıkın.
            </li>
            <br>
            <li>
                Kalan ve iyice soğumuş olan kek parçalarını mutfak robotunda un haline gelene dek çekin.
            </li>
            <br>
            <li>
                Üstüne krem şanti sıktığınız kekleri bu un haline getirdiğiniz kek kırıntıları ile kaplayın ve soğuması için tekrar buzdolabına kaldırın.
            </li>
            <br>
            <li>
                Bu şekilde yaklaşık 30 dakika dolapta beklettikten sonra servis edin.
            </li>
        </ol>
        <p>Afiyet olsun!</p>
  
    <img height="400"   src="https://cdn.yemek.com/mncrop/940/625/uploads/2018/03/mini-kostebek-pasta-tarifi.jpg" alt="Köstebek Pasta">
    
</body>
</html>